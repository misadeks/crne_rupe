<!DOCTYPE html>
<html>
<head>
    <meta name="viewport" content="width=device-width, initial-scale=1, shrink-to-fit=no user-scalable=no">
    <title>Релативистички ефекат црних рупа</title>
    <!-- Google Fonts -->
    <link href="https://fonts.googleapis.com/css?family=Comfortaa|Nunito&display=swap" rel="stylesheet">
    <!-- Bootstrap  CSS -->
    <link href="../bootstrap/bootstrap.min.css" rel="stylesheet">
    <!-- CSS za stranice -->
    <link href="../css/crne_rupe.css" rel="stylesheet">
</head>
<body class="content-page">
    <div class="cover-container d-flex p-3 mx-auto flex-column">
        <!-- <img class="zvezde" src="img/zvezde.png">-->
        <header class="masthead mb-auto">
            <div class="inner">
                <nav class="nav nav-masthead justify-content-center">
                    <a class="nav-link" href="../index.html">Почетна</a>
                    <a class="nav-link" href="uvod.html">Увод</a>
                    <a class="nav-link" href="nastanak.html">Настанак црних рупа</a>
                    <a class="nav-link" href="unutrasnjost.html">Унутрашњост црне рупе</a>
                    <a class="nav-link" href="svojstva.html">Својства црних рупа</a>
                    <a class="nav-link active" href="relativisticki_efekat.html">Релативистички ефекат црних рупа</a>
                    <a class="nav-link" href="vrste.html">Врсте црних рупа</a>
                    <a class="nav-link" href="horizont_dogadjaja.html">Хоризонт догађаја</a>
                    <a class="nav-link" href="zracenje.html">Зрачење црних рупа</a>
                    <a class="nav-link" href="eksplozija.html">Експлозија црне рупе</a>
                    <a class="nav-link" href="galerija.html">Галерија</a>
                    <a class="nav-link" href="reference.html">Референце</a>
                    <a class="nav-link" href="autor.html">О аутору</a>
                </nav>
            </div>
        </header>
        <div class="sadrzaj">
            <div class="container">
                <div class="row sidebar">
                    <div class="col-lg-10 col-xl-8 offset-lg-1 offset-xl-2">
                        <div class="intro">
                            <h1 class="text-center tekst-title">Релативистички ефекат црних рупа</h1>
                        </div>
                        <div class="text">
                            <p>
                                Гравитационо поље мења путању светлости, па се светлосне купе повијају према звезди. Ова појава је описана Ајнштајновом општом теоријом релативитета. Овај ефекат можемо посматрати са земље за време помрачења сунца, као повијање светлости неке удаљене звезде када пролази близу сунца, и тако она добија нови, привидни, положај. Што је гравитација јача, то више повија светлосне купе ка унутра, и звезда удаљеном посматрачу делује све слабије и црвеније, јер светлост све теже бежи из гравитационог поља. 
                            </p>
                            <p>
                                Кад се звезда скупи до критичног полупречника, гравитационо поље на њеној површини је толико јако, и светлосне купе толико повијене уназад, да светлост, нити ишта друго, не може да побегне. Црна рупа је и дефинисана као низ догадјаја из ког је немогуће стићи до удаљеног посматрача. Сферна површина која одређује границу црне рупе назива се хоризонт догађаја, налази се на Шварцшилдовом радијусу од средишта црне рупе, и поклапа се са путањом зрака којима мало фали да побегну из црне рупе.
                            </p>
                            <p>
                                Поставља се питање шта бисмо видели када бисмо посматрали црну рупу. Општа теорија релативитета нам говори да не постоји опште, апстолутно, време, него да су закони физике под утицајем локалног гравитационог поља. Што је гравитационо поље јаце, то наизглед спорије пролази време у простору који је под утицајем тог поља. Црна рупа екстремно утиче и на структуру околног простора, на његову геометрију. На пример, најближа путања између две тачке у том простору не би више била праволинијска, вец искривљена.
                            </p>
                            <p>
                                Када би астронаут са површине звезде која колапсира у црну рупу сваке секунде по свом сату слао сигнал свемирском броду који око те звезде орбитира, за тај брод би његови сигнали стизали са све већим размаком, док на крају, када звезда буде колапсирала, сигнали више неће стизати, односно последњи сигнал, послат у трентку формирања хоризонта догађаја, стићиће тек после вечности. За свемирски брод ће светлост са звезде бити све слабија и слабија, док се на крају неће видети уопште, али ће брод остати под дејством истог гравитационог поља, и наставиће да кружи око црне рупе на истом растојању.
                            </p>
                            <p>
                                Још једно питање је шта се налази унутар црне рупе. Тешко је предвидети законе физике који су на снази унутар црне рупе, због екстремних услова у том пределу, и јер још увек немамо закон квантне гравитације који би можда могао да предвиди својства унутрашњости црне рупе. Можда унутар црне рупе лежи капија за путовање кроз простор, време, или у другу димензију. Међутим, сигурно је једно, да би било која материја која уђе у црну рупу била смрвљена њеном гравитацијом.
                            </p>
                        </div>
                    </div>
                </div>
            </div>
        </div>
    </div>
</body>

</html>
